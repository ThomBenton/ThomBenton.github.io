---
layout: post
title: Dag 7 efter operation
---


D +7

Idag har det gått en vecka. En vecka sen jag lades på operationsbordet för att få en ny aortaklaff. En vecka kan vara en otroligt kort tid men samtidigt en evighet. Det har hänt fantastiskt mycket under veckan. Från att vara helt utslagen till att idag vara pigg och relativt rask. Det har varit en jävla resa.

Jag gick 200m och 20 trappsteg idag…wohoo. Imorn skall jag se om jag kan ta mig bort till hotellet, 500m. I övrigt har det varit en relativt händelselös dag. Lite slummer efter träningen. Sen mat och fika.

Jag har försökt trappa ner lite på smärtstillande under dagen vilket känns bra. Det finns möjlighet att komplettera om man behöver men jag skall försöka undvika det så mycket som möjligt.
Visst är smärtlindring en väg till ett friskare liv men behöver man inte proppa sig full med tunga mediciner om man inte behöver. Fast sova en hel natt är ju alltid skönt…

I övrigt ser det ljust ut och alla kroppsfunktioner har kommit igång som de skall. Det känns tryggt att åka hem på onsdag.
